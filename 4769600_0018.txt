12

 

dere cuperet, castris relictis in umbra Tiburis sui se abdere decrevit. sic temporum quoque
mutatio optime explicatur in his conspicua ‘seu te fulgentia signis castra tenent seu densa
tenebit Tiburis umbra tui’. in priore igitur parte Munatius Plancus a poeta inducitur, quem
omnes tunc temporis Romani statim agnoverunt quique postea a poeta appellatur, in poste-
riore sequitur poetae consolatio. quae cum ita sint, duri et abrupti transitus, quode iure
antea querebamur, ne umbra quidem superest: nempe nova persona versu 15 loqui incipit.

Iam ad id quod in hac quaestione gravissimum est transimus: nimirum etiam duo
reliqua eiusdem metri carmina dialogum ostendunt. in epodo sane poetam et anum inter
se altercari manifestum est, in carmine autem 1,28 nautam cum Archytae umbra colloqui cum
olim intellectum esset, tamen non omnibus id placuit: adeo viris eruditissimis, quorum iudicia
praecipue in crisi Horatiana suspicere solemus, non duae sed una persona in hoc carmine
loqui visa est. qui ut difficultatibus gravissimis sese expedirent eo delati sunt, ut umbram
naufragi cuiusdam in litore Matino vagantem ab Horatio induci contenderent, quae
primum Archytam ibidem sepultum alloqueretur, deinde ad nautam praetervehentem se
converteret. verum falsam dialogi speciem esse nemo credo demonstrare animum induxisset, si,
ubi umbra loqui inciperet, recte cognitum esset. at mire in hac re viri docti inter se discor-
dant: alii id fieri versu 7, alii versu 17, alii versu demum 21 opinantur. iam qui versus
inde a 7 omnes Archytae vindicant, non animadverterunt verba ‘iudice te non sordidus
auctor naturae verique’ (14 sq.) non Archytae esse sed eius qui eum alloquatur.
contra verba‘me quoque devexi* (21) iam naufragi esse nemo infitiabitur, verum his eum loqui
non incipere, cum proxime antecedentia apte cum iis conexa sint, sed versus 17-20 eiusdem
esse Dillenburgerus, quem litteris et nobis ereptum lugemus, recte intellexit. eodem
tamen argumentandi filo ducimur, ut etiam verba ‘sed omnes una manet nox et calcanda semel
via leti' (15 sq.) philosopho reddamus et hoc principium esse sermonis eius intellegamus. ‘sed'
autem particula, quae sic in diverbiis poni solet, Archytas severe cavillationibus nautae se
opponit confirmatque neminem moriendi necessitate exemptum esse. nec quominus ita
statuamus impedimento esse potest, quod in medio versu personae mutantur, si reputamus
in carmine 1, 7 idem in media stropha fieri.

Sed tota haec disputatio misere corrueret, si verum esset, quod plurimi interpretes
dicunt, Archytam non posse nautam pulveris munera orare, cum ipsum iam sepultum esse
verba ‘te . . cohibent, Archyta, pulveris exigui prope litus parva Matinum munera’ indicent. sed
qui ita argumentantur, nec rationem carminis perspexerunt nec verba ‘pulveris exigui parva
munera' de iusto tumulo recte interpretati sunt: immo his verbis idem indicatur humandi
modus, quem ut sibi impertiat ab Archyta credimus nautam rogari. ita ‘cohibent'
idem significat ac ‘cohibere valent': sunt autem haec ‘te maris et terrae numeroque carentis

