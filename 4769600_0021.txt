15

 

dant alios Furiae torvo spectacula Marti,
exitiost avidum mare nautis,
mixta senum ac iuvenum densentur funera: nullum
saeva caput Proserpina fugit. 20

me quoque devexi rabidus comes Orionis
Illyricis notus obruit undis.

at tu, nauta, vagae ne parce malignus harenae
ossibus et capiti inhumato

particulam dare: sic, quodcumque minabitur eurus 25
fluctibus Hesperiis, Venusinae

plectantur silvae te sospite, multaque merces,
unde potest, tibi defluat aequo

ab Iove Neptunoque sacri custode Tarenti.

neglegis inmeritis nocituram 30
postmodo te natis fraudem committere? fors et

debita iura vicesque superbae

te maneant ipsum: precibus non linquar inultis,
teque piacula nulla resolvent.

quamquam festinas, non est mora longa, licebit 35
iniecto ter pulvere curras.

quibus nominibus postea omissis dialogi species, etsi certissimis indiciis etiam nunc agnos-
citur, non potuit non obscurari. ceterum similiter vel in epicorum carminum libris veluti
in fragmento Iliadis Bankesiano cum nomina eorum qui loquentes inducuntur in margine
adnotabantur tum, ubi poeta narrare pergit, ποιητής addebatur.

Revertimur ad carmen 1, 7. quod inter et epistulam 1, 11 intimam necessi·
tudinem intercedere cum alii iam monuerunt, tum ab Adolfo Kniitgen in progr. gymn. Oppol.
a. 1882 docta et accurata commentatione patefactum est.- qui cum Bullatium, ad quem
illa epistula scripta est, ex Munatio librariorum culpa corruptum esse statueret, longius
progressus probabilitatis fines excessisse putandus est. tamen veri aliquid eius observationi
inesse certum habeo. nam'sub Bullatii persona latet, si quid video, Munatius Plancus. etiam
alibi, id quod nunc persequi accuratius nolo, non veris nominibus usus est poeta.

” mutati autem nominis in illa epistula causa obscura non est. epistularum enim librum

primum cum ederet Horatius, iamdudum Munatius tristitiam qua olim affectus erat exuerat,
postquam summam ab Octaviano gratiam iniit: adeo a, 727 ex Munatii sententia Octavianus

