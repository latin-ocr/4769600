13

 

harenae mensorem cohibent, Archyta, pulveris exigui prope litus parva Matinum munera'
acerba cum irrisione a nauta dicta mirabundo, Archytam· philosophum, ne diutius circa
ossa et caput inhumatum vagetur, particulam pulveris petere. praecesserunt scilicet
hae Archytae preces exclamationem nautae ‘te maris et terrae’ e. q. a: illud enim initium
diverbii divinandum reliquit poeta lectoribus: ita etiam intellegitur, quo pacto nauta
umbrae nomen rescierit. iam apparet opinor vim comicam, quae in hoc carmine, quod
iniuria contemni fere solet, cum serio argumento coniuncta est, in eo potissimum cerni,
quod Archytas philosophus non solum communi hominum sorti obnoxius est, sed post
naufragium et mortem cogitur secundum vulgi opinionem circa corpus in litus eiectum
vagari, dum a quodam harenae munusculum, quo tandem quiescat, impetraverit.

Quodsi haec omnia complectimur, primum carmina 1,‚7 et 28 eandem dialogi
formam habere manifestum est atque epodum 12: deinde cum tria haec carmina eodem
metro inclusa sint, cum hoc metro dialogi formam iam in Graecis exemplaribus coniunctam
fuisse liquido colligitur, ut homines docti Horatianae aetatis metro agnito dialogum expec-
tarent. nec sine magna probabilitate conicimus, olim in Horatii codicibus personarum
nomina suis locis sic adscripta fuisse:

1,7

MVNATIVS PLANCVS Laudabunt alii claram Rhodon aut Mytilenen
aut Epheson bimarisve Corinthi
moenia vel Baccho Thebas vel Apolline Delphos
insignes aut Thessala Tempe:

sunt quibus unum opus est intactae Palladis urbem 5
carmine perpetuo celebrare et

undique decerptam fronti praeponere olivam:
plurimus in Iunonis honore

aptum dicet equis Argos ditesque Mycenas:

me nec tam patiens Lacedaemon 10
nec tam Larisae percussit campus opimae„

quam domus Albuneae resonantis

et praeceps Anio ac Tiburni lucus et uda
mobilibus pomaria rivis.
POETA Albus ut obscuro deterget nubila caelo 15
saepe notus nec parturit imbres

